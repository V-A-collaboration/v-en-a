# Juris-M Installatie
## Wat is Juris-M?

Juris-M is een *reference manager*, die gericht is op juridische en meertalige referenties. Juris-M is een versie van Zotero. Een groot deel van de documentatie over Zotero kan dan ook volledig toegepast worden op Juris-M.

Een *reference manager* is een softwareprogramma dat het mogelijk maakt om
- **referenties** gestructureerd op te slaan
- opgeslagen referenties te **citeren** in o.a. Microsoft Word
- **documenten** op te slaan met de bijbehorende gegevens
- **notities** te maken bij referenties

Je gebruikt een *reference manager* dus in zeker twee stadia van je onderzoek:
- bij het **verzamelen van de nodige literatuur**, je bewaart de gegevens hiervan, eventueel met een pdf en/of je notities, in het programma
- bij het **schrijven** van je opdracht/bachelor- of masterproef/doctoraat, je citeert dan de bewaarde referenties in de stijl van je keuze (bv. V&A of APA) en creÃ«ert een bibliografie

Juris-M verschilt van Zotero in o.a. de volgende functionaliteiten:
- er zijn meer (juridische) **item types** om uit te kiezen
- er zijn een aantal **extra velden** om in te vullen
- er zijn lijsten met **afkortingen** voor tijdschriften en rechtbanken (in de maak)
